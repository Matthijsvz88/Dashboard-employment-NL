#### Samenvatting werkgelegenheid Nederland


In Nederland waren er in 2022 in totaal 8,869,000 banen verdeeld over alle werknemers van Nederland. Hou er rekening mee  Dit betekent een toename van 943,000 ten opzichte van 2011. Verder is het Arbeidsvolume, de hoeveelheid voltijds arbeidsjaren van alle werknemers in Nederland, met 787,000 gestegen van 5,926,000 naar 6,713,000. Aangezien in dezelfde periode de bevolking van Nederland flink gegroeid is, is deze toename in banen en arbeidsvolume vanzelfsprekend.Echter is ook er ook toename geweest in het gemiddeld aantal uren werk per jaar. Mensen werkten in 2022 gemiddeld 36 uur per jaar meer dan in 2011, het gemiddeld aantal uren werk per jaar steeg in tussen 2010 en 2022 van 1300 naar 1336. Deze stijging is vooral toe te schrijven aan de stijging in het aantal gewerkte uren door vrouwen, op dit onderwerp wordt later op deze pagina nog uitgebreider ingegaan. Het gemiddelde jaarloon en uurloon zijn procentueel gezien het meest gestegen, deze stegen met respectievelijk 27.25 en 22.65 procent.
$

#### Werkgelegenheid per bedrijfstak

Het staafdiagram hieronder toont de verdeling van de werkgelegenheid in verschillende bedrijfstakken in de Nederlandse arbeidsmarkt. De twee grootste bedrijfstakken die er onmiddelijk uitspringen zijn de Gezondheids- en Welzijnszorg en de Handel. Ongeveer een derde van het totale aantal werknemers in Nederland is werkzaam in een van deze bedrijfstakken. De gezondheidszorg is voor een zeer groot deel bemensd door vrouwen, van de in totaal 1,494,000 werknemers in de gezondheidszorg zijn 1,259,000, of 84% vrouw. Hiermee is de Gezondheids en Welzijnszorg de bedrijfstak met het grootste aandeel vrouwen. De grootste werkgever voor mannen is Handel, in de Handel zijn in totaal 781,000 mannen actief. Er zijn echter ook 678,000 vrouwen actief in de Handel, mannen zijn hier dus niet sterk oververtegenwoordigd. Het valt op dat er meerdere bedrijfstakken zijn waar mannen wel een sterke meerderheid vormen: in Delfstoffenwinning (87.5%), Bouwnijverheid (87%) en Waterbedrijven en afvalbeheer (82%) werken minstens 4 mannen voor elke vrouw.

$

Aangezien de werkgelegenheid over het geheel in Nederland is toegenomen is het totale aantal banen in de meeste bedrijfstakken ook gegroeid , daarnaast is er een aanzienlijk verschil tussen de omvang van de verschillende bedrijfstakken wat onderlinge vergelijking bemoeilijkt. Om toch inzicht in de ontwikkeling van werkgelegenheid te krijgen toont onderstaande tabel de relatieve groei per bedrijfstak. Deze tabel toont de ontwikkeling van het aantal banen in de verschillende bedrijfstakken als een percentage van het totale aantal banen. In 2011 werkte bijvoorbeeld 10.6% van de werknemers in Nederland in de bedrijfstak Verhuur en overige zakelijke diensten, in 2022 was dit aantal met 1.42% toegenomen naar 12.02%. Dit is ook de sector die in die periode de sterkste relatieve groei heeft gehad, ook Horeca en Informatie en communicatie zijn relatief sterk gegroeid in diezelfde periode. Het valt op dat van de 19 bedrijfstakken er slechts 5 relatief gegroeid zijn en dat de overige 14 bedrijfstakken allemaal een minder groot aandeel in de banenmarkt hebben. De bedrijfstakken Industrie en Bouwnijverheid zijn relatief het meest  gekrompen, tussen 2011 en 2022 is het totale aandeel banen in Industrie met 0.91% gekrompen en voor Bouwnijverheid was de krimp 0.70%. Vooral de krimp in Bouwnijverheid is hierbij opvallend gezien de woningtekorten en stijgende huur- en koopprijzen voor woningen al langere tijd prominent op de politieke agenda staan.
 
$

#### Omvang Bedrijven

Het grootste deel van de Nederlandse werkgelegenheid (61.7%) is voor bedrijven met 100 of meer werkzame personen. In totaal zijn er 5,469,000 banen in deze categorie bedrijven. Bedrijven met 10 tot 100 werkzame personen zijn verantwoordelijk voor 23.8% van de banen in Nederland en ten slotte  worden 14.5% van de banen gegenereerd door bedrijven met 10 of minder werkzame personen. De hoogste uurlonen worden betaald in bedrijven met 100 of meer werknemers, bedrijven met 0 tot 10 werkzame personen betalen iets minder en de laagste uurlonen worden uitbetaald in bedrijven met 10 tot 100 werkzame personen. De lonen van 2011 tot 2022 stijgen in dezelfde mate onafhankelijk van bedrijfsomvang.

$

#### Sector Banen

Banen in Nederland zijn onder te verdelen in drie verschillende sectoren: Particuliere bedrijven, Gesubsidieerde instellingen en Overheid. Veruit de grootste werkverschaffer van deze drie sectoren zijn de Particuliere Bedrijven, deze zijn verantwoordelijk voor 70.3% van alle banen in Nederland. De uurlonen voor Particuliere bedrijven en Gesubsidieerde instellingen zijn ongeveer gelijk terwijl de gemiddelde uurlonen in de sector Overheid aanzienlijk hoger zijn.
  
$

#### Loon en arbeid man en vrouw

Ongelijkheid in beloning voor mannen en vrouwen is  een veelbesproken onderwerp, nog altijd verdienen vrouwen minder salaris dan mannen. Het jaarloon van vrouwen ligt gemiddeld op 31,290 euro per jaar terwijl dat van mannen op 47,930 euro per jaar ligt. Dit betekent dat vrouwen jaarlijks 65% verdienen van mannen. Daarbij moet wel rekening gehouden worden dat vrouwen gemiddeld ook minder uur per jaar werken. In 2022 werkten vrouwen gemiddeld 1156 uur per jaar terwijl mannen gemiddeld 1506 uur werkten. Als er wordt gekeken naar het uurloon blijkt dat de ongelijkheid in betaling al flink afneemt, mannen verdienen gemiddeld 26.71 Euro per uur terwijl vrouwen 23.32 Euro per uur verdienen. Hiermee ligt het vrouwelijk uurloon op 87% van dat van mannen, Zelfs als er wordt gekeken naar de uurlonen kijken blijft er dus een verschil van 13%.

Het lijndiagram rechts toont de ontwikkeling van het aantal banen, het arbeidsvolume, de gemiddelde uren werk per jaar, het jaarloon en het uurloon van vrouwen. Het lijndiagram geeft de ontwikkeling van deze onderwerpen tussen 2011 en 2022 weer als percentage van mannen. Als voorbeeld: het lijndiagram toont dat in 2022 het aantal banen voor vrouwen op 94 procent stond van het aantal banen voor mannen, voor elke 100 banen voor mannen zijn er dus 94 banen voor vrouwen. Het stemt positief dat voor al de hierboven genoemde onderwerpen de afgelopen 10 jaar vooruitgang is geboekt, er is echter voor elk onderwerp nog altijd ongelijkheid.

$

Zoals benoemd werken vrouwen gemiddeld minder uur per jaar waardoor de jaarsalarissen ook aanzienlijk lager liggen voor vrouwen. Om toch een eerlijke vergelijking te maken tussen het salaris van mannen en vrouwen wordt er voor de rest van dit onderwerp gekeken naar het uurloon wanneer het over salaris gaat.
Onderstaande tabel toont het uurloon van mannen en vrouwen per sector, de laatste kolom toont het uurloon van vrouwen als een percentage van het uurloon van mannen. Uit deze tabel blijkt dat er een flinke variatie is in de ongelijkheid van betaling tussen verschillende bedrijfstakken. In de bedrijfstakken Waterbedrijven en afvalbeheer en Openbaar bestuur en overheidsdiensten is het uurloon voor mannen en vrouwen nagenoeg gelijk, ook in het Onderwijs is het verschil relatief laag met 5 procent. In Handel en Financiele dienstverlening zijn de verschillen het grootst, in deze bedrijfstakken verdienen vrouwen slechts 77% van wat mannen verdienen.

$

In onderstaande grafiek zijn de uurlonen van mannen en vrouwen opgedeeld per leeftijdscategorie. Het verschil in uurloon onder de 35 jaar is relatief klein, vrouwen tussen 25 en 30 jaar verdienen zelfs meer dan mannen uit dezelfde leeftijdscategorie. Vanaf 35 jaar nemen de verschillen in uurloon echter steeds meer toe, de ongelijkheid in uurloon lijkt dus vooral te liggen in de verschillen tussen oudere werknemers. Een optimistische interpretatie van deze gegevens kan zijn dat jongere vrouwen een sterkere positie op de markt hebben veroverd ten opzichte van oudere vrouwen en dat dit ook in de toekomst gereflecteerd zal worden in steeds hogere loongelijkheid. Er is ook een minder optimistische interpretatie mogelijk: Vrouwen verdienen aan het begin van hun carriere nagenoeg evenveel als mannen. Tijdens het verloop van hun carriere worden vrouwen echter steeds vaker overgeslagen voor promoties en salarisverhogingen waardoor zij steeds meer achterop raken bij hun mannelijke collegaâ€™s. 

$

Dit kan onder andere verband houden met de grotere hoeveelheid vrouwen die deeltijd werken ten opzichte van mannen. Als in bovenstaande grafiek de optie 'Dienstverband' wordt geselecteerd wordt de ontwikkeling van het uurloon per dienstverband (deeltijd of voltijd) per leeftijdscategorie zichtbaar. Deze ontwikkeling is sterk vergelijkbaar met die op basis van geslacht. Jongere deeltijders verdienen ongeveer hetzelfde uurloon als hun leeftijdsgenoten die voltijd werken maar naarmate zij ouder worden gaan zij steeds meer achterlopen op voltijd werknemers. Vrouwen werken in veel hogere mate deeltijd dan mannen, 77% van de vrouwen werkt deeltijd terwijl slechts 35% van de mannen deeltijd werkt. 

Het dienstverband alleen verklaart echter niet al het verschil in salaris tussen mannen en vrouwen. Zelfs als er wordt gecorrigeerd voor dienstverband blijft er een verschil in salaris tussen mannen en vrouwen. Mannen die deeltijd werken verdienen 22.40 Euro per uur terwijl vrouwen die deeltijd werken een uurloon van 22.15 hebben. Het verschil voor voltijders is aanzienlijk groter, mannen die voltijd werken verdienen gemiddeld 27.96 Euro per uur terwijl vrouwen 25.44 euro verdienen. Hiermee verdienen voltijd werkende vrouwen 91% van voltijd werkende mannen.
$
* Klik op een staaf in "Verdeling per Bedrijfstak" voor meer informatie over de geselecteerde bedrijfstak.
* Klik op een staaf in "Verdeling per Categorie" voor meer informatie over het geselecteerde kenmerk.
* Wanneer een specifiek kenmerk (Man, Vrouw) is geselecteerd kan de gebruiker in het staafdiagram "Verdeling per Bedrijfstak" de knop gebruiken om 'Vergelijking" te selecteren voor een vergelijking met het totaal (aantal Banen, Arbeidsvolume) of gemiddelde (Uren werk per jaar, Uurloon, Jaarloon)




